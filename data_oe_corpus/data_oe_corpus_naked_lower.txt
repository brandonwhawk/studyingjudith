incipit de iudith quomodo interfecit olofernem
we secgað nu ærest on þisum gewritum þæt twegen cyningas wæron gecweden on leden nabochodonosor swiðe namcuðe begen an wæs se chaldeisca þe acwealde godes folc on iudea lande for heora geleafleaste þa þa hi wurðodon wolice hæþengyld deofolgyld beeodon heora drihtne on teonan ða towænde se cyning heora winsuman burh hierusalem gehaten þæt halige templ ðe salomon geworhte mid wundorlicum cræfte towearp hi grundlunga þæt godes folc ofsloh þa herelafe to his lande adraf to babiloniam heora micclan byrig 
hi þær wunedon on his wælhreowan þeowte gecnæwe heora synna wið þone soþan god hundseofontig geara hi wunedon þær on þeowte oðþæt cyrus cyning hi asænde eft ongean to iudea lande þanon þe hi alædde wæron het hi eft aræran þæt ænlice templ swa swa
se ælmihtiga god on his mod asænde þæt he his folce mildsode æfter swa micelre yrmþe
nu wæs se oþær cyning þe wæs gehaten on leden nabochodonosor on syrian lande þæs cyres sunu þe we ær foresædon his tonama wæs cambises gecweden hwæt þa cambisus gecwæð to gefeohte ongean arfaxath þæra meda cyning he hine ofsloh þurh þone sige hine sylfne ahof on swiðlicre modignesse asende his ærendracan him on ælce healfe to eallum þam leodscipum þe lagon to his rice wolde þæt hi ealle sceoldon him anum abugan þæt he ana wære heora cyning ac ealle þa leodscipas anmodlice him wiðcwædon asændon his ærendracan eft sona ongean butan ælcum wurðmynte swiðe unwurðlice
ða gebealh se cyning nabochodonosor hine sylfne swor þurh his cynestol þæt he wolde gewrecan witodlice on him eallum þæt hi his ærendracan hine sylfne forsawon he gegaderode his witan ða wið hi ealle rædde cwæð þæt him swa þuhte þæt he sylf wolde ealne middaneard to his anwealde gebigean hi him andwerdon þæt he ænlice spræce ﬁa sende se cyning sumne heretogan holofernem gehaten mid mycelre fyrdinge bebead him þas word ne wanda þu nan ðing ne ara ðu nanum rice ne ænigre burhscire ac ælce getrymmede burh þu gebige to me
ða ferde holofernis mid ormætre fyrde swa swa se cyning bead tobræc ælce burh þa ofsloh þe him wiðstodon swa þæt his ege asprang ofer ealle þeoda hundtwelftig þusenda wigendra manna wæron on his fyrdinge twelf þusenda scyttena symle him ætforan nan folc ne mihte his fyrde wiðstandan ac comon him to of fyrlenum landum mid fyrhte fornumene friðes biddende cwædon þæt him leofre wære þæt hi libbende þeowdon þam mæran cyninge nabochodonosor ðonne hi swyltende samod forwurdon hi swa abugan þa þam breman heretogan mid eallum heora æhtum to þæs cyninges anwealde he ferde þa mid þrymme feohtende wið manega leodscipas heora land gewann oðþæt þæt iudeisce folc his fare geaxodon hi swiðe forhtodon for his fyrdinge hi gearcodon swaþeah hi sylfe to wige on þam heagum muntum micclum ymbtrymde fordytton ælc fær upp to þam muntum hi anmodlice ealle to gode clypodon biddende his fultumes þæt hi ne forwurdon holofernis þa siððan mid his fyrde becom to iudea lande þe on god belyfdon his fyrd endemes to gefeohte hi gearcodon ongean israhela folc þæt hi hi fordydon ac him wearð gesæd þæt hi hi sylfe gegearcodon mid wige him togeanes woldon him wiðstandan holofernis þa axode his yldestan cæmpan hwæt þæt mennisc wære on ðam muntum wunigende þe hine swa forsawon hine secan noldon ne hine friðes biddan him abugende ða cwæð sum heretoga se hatte achior ammoniscre þeode mid swiðlicum truwan leof ic þe secge soð be þisum folce þis cynn com iu of chaldeiscre mægðe hi æfre wurþiað ænne ælmihtigne god se þe on heofonum eardað on hine truwigende
ða þa se micela hunger ealne middaneard ofereode þa ferdon heora fæderas þær þær hi fundon him bigleofan to egypta lande þær lange wunodon feower hund geara oþþæt ðær swa fela wæs þæs mancynnes geweaxen þæt man ne mihte hi geriman ða wolde pharao se egiptisca cyning hi yfele geswencan gesette hi on þeowte to his weallgeweorcum þæt hi worhton his burga ac hi clypodon endemes to þam ælmihtigan gode þe hi on gelyfdon þæt he hi ahredde he sona asende syllice wita ofer egypta lande oððæt hi forleton his folc of heora lande faran frige to heora earde
heora god hi þa gelædde of þam lande ealle ofer þa readan sæ siðigende be þam grunde swa þæt þæt wæter astod swylce stanweallas him on ælce healfe þær þær hi inn eodon pharao se cyning ferde him æt hindan wolde hi habban eft to his þeowte ac god hine adræncte on þære deopan sæ þæt of ealre his fyrde an mann ne belaf
ðæt godes folc þa eode upp be þam grunde herigende heora drihten þe hi swa ahredde hi wunedon swa on westenum feowertig wintra þær þær nan man æreardian ne mihte him dæghwamlice com þurh heora drihtnes sande mete of heofenum eallum þam mancynne þa biteran wyllspringas him wurdon geswette eac of heardum stane hi hæfdon yrnende wæter hi gewunnon syððan mid sige ðysne eard heora god him fylste feaht for hi ne mihte nan mann naht þisum folce swa lange swa hi heoldon heora god on riht swa oft swa hi bugon fram his biggengum to þam hæðenum godum hi wurdon gehergode to hospe gewordene þurh hæðene leoda swa oft swa hi gecyrdon mid soðre dædbote eft to heora gode he gedyde hi sona mihtige strange to wiðstandenne heora feondum heora god soþlice hatað unrihtwisnysse
nu for manegum gearum þa þa misheoldon þone heofonlican god hi wurdon gehergode sume ofslagene sume gelædde to fyrlenum landum on hæftnede wunigende oððæt hi wendon eft to þam heofonlican gode þe hi on gelyfað hi habbað nu eft heora eard gebogod þa burh hierusalem þær bið heora haligdom
ic bidde þe nu hlaford þæt þu læte ofaxian gif ðis folc nu hæbbe ænige unrihtwisnysse oððe gylt geworhtne ongean heora god hi beoð underþeodde þonne þinum anwealde gif hi þonne nabbað nane unrihtwisnesse ne heora gode abolgen þonne beo we ealle to hospe gedone þurh heora drihten þe hi bewerað swa swa his gewuna is
holofernis þa sona æfter þissere segene gebealh hine swiðe mid gebeote cwæð wite ðu nu achior þæt ðu weorþan scealt mid urum swurdum ofslagen mid him þonne we hi ealle ofsleað swa swa ænne mann þæt þu mage tocnawan þæt ure cynehlaford nabochodonosor is soðlice god he nu israhel ealle eaðelice fordeð
he het hine þa gebindan gebringan on þæt land þam folce betæcan þæt he mid him forwurde he wearð þa gebunden swa swa se brema het to ðam lande gelæd forleton hine þær to anum treowe huxlice gebundenne he wearð þa afunden fram þam folce þær he him eall sæde his sið be ændebyrdnesse þæt folc þa sona æfter his segene feollon to eorðan mid flowendum tearum cweðende mid heofunge ðu heofonlica drihten geseoh heora modignesse ure æadmodnesse geswutela drihten þæt þu forseon nelt þa þe on þe truwiað mid trumum geleafan þu þa geeadmetst þe on heora mihte wuldriað hi þa gefrefrodon þone foresædan achior ozias heora heafodmann hine hæfde mid him hi bædon þa ealle godes mildheortnesse his gescyldnesse wið þone syriscan here hwæt þa holofernus wolde hi ut asittan he heora wæterscipe mid weardmannum besette twentig daga on an on æmn ðere byrig cwædon þæt hi hopodon to þam muntum swiðor þonne to wæpnum oððe to ænigum wigge æt israhela folc þa wearð geangsumod on mode for þære wæterleaste þær witodlice næs on eallum þam pyttum þe on þære byrig wæron swa mycel wæteres dæl þæt him mihte eallum to genihtsumnesse ac hi leton þa to ræde þæt hi woldon abugan þam breman heretogan to his mannrædene þæt hi moston libban ozias ða cwæð to eallum þam folce mine gebroðra beoð eow geðyldige mid emnum mode andbidiað gyt anum fif dagas ures drihtnes willan gif us þonne ne becymð nanes cynnes frofer ne nan alysednes ure neodþearfe þonne mote we abugan þam breman heretogan to his mannrædene þæt us amundige
ða wæs on þære byrig on þam ylcan timan an ænlic wimman on wudewanhade iudith gehaten þæra heahfædera cynnes swiðe gelefed mann on þone lyfigendan god hlisfull on þeawum rihtlice lybbende æfter moyses æ manases laf se wæs hire wer ac he wearð ofslagen þurh þære sunnan hætan on hærfestlicre tide ute mid his rifterum þe ripon his corn he læfde þære wudewan unlytel on feo on oðrum æhtum æfter his gebyrdum mycele welan on manegum begeatum hi wunode on clænnysse æfter hire were on hyre upflore mid hire þinenum heo wæs swiðe wlitig wenlices hiwes heo fæste symle buton on freolsdagum mid hæran gescryd to hire lice æfre on godes ege butan unhlisan
ðeos iudith ofaxode hu ozias gespræc cwæð þæt hit wære witodlice unræd þæt mann sceolde settan swylcne andagan gode þæt he binnan fif dagum þam folce gehulpe oððe hi woldon gesecan þone syriscan here þone ealdorman to his anwealde ne gladiað þas word god us to miltsunge ac hi hine gremiað to gramlicre yrsunge we sceolon beon gemyndige his mildheortnesse forþan ðe we nyton nænne oðerne god buton hine ænne uton andbidian mid eadmodnesse his anes frofres abraham isaac ure heahfæderas wurdon afandode on heora frecednessum on earfoðnessum hi wæron getrywe þam ælmihtigan gode þe hi æfre ahredde hine we sceolon biddan þæt he us geblissige of þyssere earfoðnysse us generige
æfter þisum wordum oðrum gebedum heo awearp hire hæran hire wudewan reaf hi sylfe geglængede mid golde mid purpuran mid ænlicum gyrlum eode hire syððan mid anre þinene ut of þære byrig bebead þam folce þam foresædan oziam þæt hi na ne hogodon embe hire fær ac wunodon on gebedum gebædon for hi hi ealle wundrodon hire wlites swiðe
heo ða on ærne mergen to þam weardum becom sæde þæt heo wolde gesecan þone ealdormann hine gewissian to his agenum willan hu he eaðelice mihte þæt manncynn berædan butan frecednesse his agenes folces þæt an man ne wurde of his werode amyrred hi ða wundrodon hire wlites swiðe hire wislicra worda mid wurðmynte hi gelæddon to heora
ealdormen into his getelde sona swa he beseah on hire scinendan nebbwlite swa wearð he gegripen mid ðære galnesse his unstæððigan heortan heo aleat to his fotum sæde þæt heo wiste to gewissan þinge þæt þæt israhela folc swa yfle wæs gehæfd mid scearpum hungre swiðlicum þurste for heora synnum wið þone soðan god þæt hi moston ealle endemes forwurðan buton hi ðe hraðor to his ræde gebugon
heo cwæð eft oðrum worde ic wurðige minne god eac swilce mid þe on asettum timan ic sceal me gebiddan gebigedum cneowum to him æt him ofaxian hwænne þu eaðelicost miht to þam folce becuman mid ealre þinre fare tomiddes hierusalem be minre wissunge þu hæfst hi ealle swa swa hyrdelease sceap forþi ic com to þe þæt ic cydde þe þis
he gelyfde þa hire wordum hire wel behet his þegenas sædon þæt swylc wimman nære on ealre eorðan swa fægeres wlites swa wis on spræce se ealdorman hi het gan into his maðmcleofan þær wunian oðþæt he hyre word sende he het his hiredmen hire þenian of his agenum þenungum his estmetum ac heo nolde swaþeah his sanda brucan for his hæðenscipe ac heo hæfde gebroht on hire þinene fætelse hire fercunge oðþæt heo hire modes smeagunge mid weorcum gefylde
iudith þa abæd æt þam ealdormen þæt heo moste be leafe on ðam langum nihtum gan on hyre gebedum to gebiddenne hire drihten ut of þam maðmcleofan on hire cneowgebedum he sealde hire leafe þæt heo swa don moste heo swa dyde symle on nihtum bæd þone ælmihtigan god þæt he hire gewissode his folce to ahreddinge on þære frecednysse
ða on þam feorðan dæge feormode se ealdorman his heahþegnas on his getelde on micelre blisse bebead his burðegne þæt he gebringan sceolde into his gebeorscipe þa foresædan iudith he swa dyde heo com þa geglenged for nanre galnysse stod him ætforan swiðe fægres hiwes his mod sona swiðe wearð ontend on hire gewilnunge to his galnesse het hi beon bliðe on his gebeorscipe heo him behet þæt heo swa wolde
þa wearð holofernis wundorlice bliðe ealne þone dæg fordræncte hine sylfne mid þam strangum wine ofer his gewunan ealle his þegnas eac wæron fordræncte hi efston on æfnunge to heora mane swiðe þa burþegnas gebrohton þone ealdormann on anum bedde mid þære iudith na swiðe ne gymdon syððan heora hlafordes
iudith geseah þa þa þa he on slæpe wæs þæt hire wæs gerymed to hire ræde wel forð het hire þinene healdan þa duru gelæhte his agen swurd sloh to his hneccan mid twam slegum forsloh him þone swuran bewand þæt bodig mid ðam beddclaðum heo nam ða þæt heafod his hopscytan eode hire ut mid hire þinene swylce on gebedum swa swa hyre gewuna wæs oþþæt hi buta becomon to þam burhgeate
iudith þa clypode cwæð to þam weardmannum undoð þas burhgatu god sylf is mid us se þe mihte gefremode on israhela þeode hi þa ardlice undydon þa gatu comon endemes mid leohte hire to forþan þe hi wendon þæt heo ne com na ongean heo astah þa up to anum steapum beorge ætywde þæt heafod him eallum cweðende heriað ic bidde mid blisse urne drihten se þe ne forlæt on hine gelefende þa þe hihtað on his micclum truwan on me gefylde his mildheortnesse þa þe he behet israheles hirede he ofsloh nu to niht on minum handum his folces feond heo unforht cwæð godes engel soðlice me gescylde wið hine þæt ic unwemme eft becom to eow god self ne geþafode þæt ic gescynd wurde ac butan besmitennysse he asende me ongean on his sige blissigende on eowre alysednesse
hi sceawodon þa þæt heafod mid swiðlicre wafunge ozias heora ealdor hi ealle samod bletsodon iudith mid þissere bletsunge drihten þe gebletsode on his drihtenlican mihte se ðe þurh þe gehwyrfde ure fynd to nahte se ðe nu todæg þinne naman gemærsode swa þæt of manna muðum þin mærð ne ateorað ða com achior holofernes þegen se ðe ær him gecydde godes gecyðnesse him swa aeode swa swa he him sæde þeah þe he mid huxe hine hete gebindan hine þeowde to ofsleanne mid þam folce he wearð þa afyrht æt fruman swiðe for ðære gesihþe þa þa he sceawode þæt heafod ac he blissode sona bletsode iudith gelyfde siððan on þone lyfigendan god æfter moyses æ þæs mæran heretogan
iudith þa bebead þam burhwarum þus asettað þis heafod on þam hehstan wealle gað eow gewæpnode on gode truwigende nu on ærne mergen ut of þyssere byrig ﬁonne beoð eowre fynd afyrhte for eow þonne hi heafodleasne heora ealdorman findað þonne mage ge gewyrcan eower word on heom
hi dydon þa swa sona on dægred gewæpnode ut ferdon mid folclicum truman swiðe hlydende to þam ungeleaffullum oððæt þa syriscan gesawon heora fær hi þa woldon awreccan heora ealdorman ac nan man ne dorste þa duru unlucan ac hi woldon elles mid gehlyde hine awreccan ða þa him þæs ne speow þurh heora hludan spræce þa asændon hi inn ænne his burðena se afunde his hlaford licgan heafodleasne he þa mid wanunge wende ut ongean secende iudith sæde þam folce an wifman hæfð nu us ealle gescynd urne cynehlaford her lið se ealdormann heafodleas on bedde mid his blode besyled
hi wurdon þa afyrhte wundorlice ealle butan ælcum ræde bysmorlice flugon to heora lande weard forleton heora ðing heora feondum to handa þe him fyligdon on bæc hi æfre hyndon hindan mid wæpnum of eallum heora burgum ozias asende him maran fultum afligdon hi endemes of heora earde þæt hi eft ne gecyrdon israhela folc þa mid ænlicum sige wendon him hamweard þa herelafa dældon betwux him on deorwurðum sceattum swa þæt hi wurdon swiðe gewelegode hi ealle betæhton holofernes þing iudithe to hæbbenne hi heredon þa god mid swiþlicre blisse on sange on dreame
ioachim wæs gehaten heora yldesta sacerd se com of hierusalem mid eallum his preostum to bethulian byrig mid mycelre blisse þæt he iudith gesawe hi hi swiðe bletsodon ealle þisum wordum þu eart wuldor soðlice ure byrig hierusalem israheles bliss ures folces arwurðness forþan þe þu wunodest æfter þinum were wiflice on clænnysse god þe gestrangode for þære clænnesse forðan þu sylf bist gebletsod on worulde
iudith þa herode þone heofonlican god swyðe mid lofsange swa swa hit on læden us sægð hi ealle offrodon heora lac gode binnan hierusalem bliðe for ðam sige iudith þa þurhwunode on hire widewanhade mærlice for gode on micclum wurðmynte c geara heo leofode hire lytlan heo freode þæt israhela folc eall wunode on sibbe on eallum hire life eac lange syððan
nis þis nan leas spel hit stent on leden þus on ðære bibliothecan ﬁæt witon boceras þe þæt leden cunnon þæt we na ne leogað on hire wæs gefylled þæs hælendes cwyde ælc þe hine ahefð sceal beon geeadmet se ðe hine geeadmet sceal beon ahafen heo eadmod clæne ofercom þone modigan lytel unstrang alede þone miclan forðan þe heo getacnode untweolice mid weorcum þa halgan gelaðunge þe gelyfð nu on god þæt is cristes cyrce on eallum cristenum folce his an clene bryd þe mid cenum geleafan þam ealdum deofle of forcerf þæt heafod æfre on clænnysse criste þeowigende iudith behet ærest þam wælhreowum ealdormen þæt heo wolde hine gebringan binnan to hire folce ac hit næs na ealles leas þæt þæt heo him behet þa þa heo ber his heafod binnan þam weallum þam folce æteowde hu hire fylste god ﬁam sy a wurðmynt to worulde amen
heo nolde agan swa swa us sægð seo racu þæs welhreowan hærereaf þe þæt folc hire forgeaf ac amansumode mid ealle his gyrlan nolde hi werian ac awearp hi hire framnolde þurh his hæþenscype habban ænige synne sume nunnan syndon þe sceandlice libbað tellað to lytlum gylte þæt hi hi forlicgon þæt hi leohtlice magon swa lytel gebetan ac heo ne bið na eft mæden gif heo hi æne forligð ne heo næfð þa mede þes hundfealdan wæstmes nimað eow bysne be þyssere iudith hu clænlice heo leofode ær cristes acennednysse ne leogað ge na gode on ðæs godspelles timan þa halgan clænnysse þe ge criste beheton forðan þe he fordemð þa dyrnan forligras þa fulan sceandas he besengð on helle swa swa hit on læden stent æfter paulus lare fornicatores adulteros iudicabit deus
ic wylle eac secgan min swustor þæt mægðhad clænnys mycele mihte habbað swa swa we gehwær rædað on martira þrowungum on uitas patrum swa swa malchus
malchus ða eode ut of ðam scræfe mid his gemacan mycclum ablicged hi naman þa hors ðe hi þyder brohton wæron ða ridende ðe ær wæron feðende becomon to syrian þær ðær hi syþþan wunodon æfre on clænnysse criste ðeowigende ðam sy wuldor lof a to worulde amen
iudith seo wuduwe þe oferwann holofernem þone siriscan ealdormann hæfð hire agenne boc betwux þisum bocum be hire agenum sige seo ys eac on englisc on ure wisan gesett eow mannum to bysne þæt ge eowerne eard mid wæmnum bewerian wið onwinnendne here
tweode
gifena in ðys ginnan grunde         heo ðar ða gearwe funde 
mundbyrd æt ðam mæran þeodne         þa heo ahte mæste þearfe 
hyldo þæs hehstan deman         þæt he hie wið þæs hehstan brogan 
gefriðode frymða waldend         hyre ðæs fæder on roderum 
torhtmod tiðe gefremede         þe heo ahte trumne geleafan 
a to ðam ælmihtigan         gefrægen ic ða holofernus 
winhatan wyrcean georne         ond eallum wundrum þrymlic 
girwan up swæsendo         to ðam het se gumena baldor 
ealle ða yldestan ðegnas         hie ðæt ofstum miclum 
ræfndon rondwiggende         comon to ðam rican þeodne 
feran folces ræswan         þæt wæs þy feorðan dogore 
þæs ðe iudith hyne         gleaw on geðonce 
ides ælfscinu         ærest gesohte 
hie ða to ðam symle         sittan eodon 
wlance to wingedrince         ealle his weagesiðas 
bealde byrnwiggende         þær wæron bollan steape 
boren æfter bencum gelome         swylce eac bunan ond orcas 
fulle fletsittendum         hie þæt fæge þegon 
rofe rondwiggende         þeah ðæs se rica ne wende 
egesful eorla dryhten         ða wearð holofernus 
goldwine gumena         on gytesalum 
hloh ond hlydde         hlynede ond dynede 
þæt mihten fira bearn         feorran gehyran 
hu se stiðmoda         styrmde ond gylede 
modig ond medugal         manode geneahhe 
bencsittende         þæt hi gebærdon wel 
swa se inwidda         ofer ealne dæg 
dryhtguman sine         drencte mid wine 
swiðmod sinces brytta         oðþæt hie on swiman lagon 
oferdrencte his duguðe ealle         swylce hie wæron deaðe geslegene 
agotene goda gehwylces         swa het se gumena aldor 
fylgan fletsittendum         oðþæt fira bearnum 
nealæhte niht seo þystre         het ða niða geblonden 
þa eadigan mægð         ofstum fetigan 
to his bedreste         beagum gehlæste 
hringum gehrodene         hie hraðe fremedon 
anbyhtscealcas         swa him heora ealdor bebead 
byrnwigena brego         bearhtme stopon 
to ðam gysterne         þær hie iudithðe 
fundon ferhðgleawe         ond ða fromlice 
lindwiggende         lædan ongunnon 
þa torhtan mægð         to træfe þam hean 
þær se rica hyne         reste on symbel 
nihtes inne         nergende lað 
holofernus         þær wæs eallgylden 
fleohnet fæger         ymbe þæs folctogan 
bed ahongen         þæt se bealofulla 
mihte wlitan þurh         wigena baldor 
on æghwylcne         þe ðær inne com 
hæleða bearna         ond on hyne nænig 
monna cynnes         nymðe se modiga hwæne 
niðe rofra         him þe near hete 
rinca to rune gegangan         hie ða on reste gebrohton 
snude ða snoteran idese         eodon ða stercedferhðe 
hæleð heora hearran cyðan         þæt wæs seo halige meowle 
gebroht on his burgetelde         þa wearð se brema on mode 
bliðe burga ealdor         þohte ða beorhtan idese 
mid widle ond mid womme besmitan         ne wolde þæt wuldres dema 
geðafian þrymmes hyrde         ac he him þæs ðinges gestyrde 
dryhten dugeða waldend         gewat ða se deofulcunda 
galferhð gumena ðreate         
bealofull his beddes neosan         þær he sceolde his blæd forleosan 
ædre binnan anre nihte         hæfde ða his ende gebidenne 
on eorðan unswæslicne         swylcne he ær æfter worhte 
þearlmod ðeoden gumena         þenden he on ðysse worulde 
wunode under wolcna hrofe         gefeol ða wine swa druncen 
se rica on his reste middan         swa he nyste ræda nanne 
on gewitlocan         wiggend stopon 
ut of ðam inne         ofstum miclum 
weras winsade         þe ðone wærlogan 
laðne leodhatan         læddon to bedde 
nehstan siðe         þa wæs nergendes 
þeowen þrymful         þearle gemyndig 
hu heo þone atolan         eaðost mihte 
ealdre benæman         ær se unsyfra 
womfull onwoce         genam ða wundenlocc 
scyppendes mægð         scearpne mece 
scurum heardne         ond of sceaðe abræd 
swiðran folme         ongan ða swegles weard 
be naman nemnan         nergend ealra 
woruldbuendra         ond þæt word acwæð 
ic ðe frymða god         ond frofre gæst 
bearn alwaldan         biddan wylle 
miltse þinre         me þearfendre 
ðrynesse ðrym         þearle ys me nu ða 
heorte onhæted         ond hige geomor 
swyðe mid sorgum gedrefed         forgif me swegles ealdor 
sigor ond soðne geleafan         þæt ic mid þys sweorde mote 
geheawan þysne morðres bryttan         geunne me minra gesynta 
þearlmod þeoden gumena         nahte ic þinre næfre 
miltse þon maran þearfe         gewrec nu mihtig dryhten 
torhtmod tires brytta         þæt me ys þus torne on mode 
hate on hreðre minum         hi ða se hehsta dema 
ædre mid elne onbryrde         swa he deð anra gehwylcne 
herbuendra         þe hyne him to helpe seceð 
mid ræde ond mid rihte geleafan         þa wearð hyre rume on mode 
haligre hyht geniwod         genam ða þone hæðenan mannan 
fæste be feaxe sinum         teah hyne folmum wið hyre weard 
bysmerlice         ond þone bealofullan 
listum alede         laðne mannan 
swa heo ðæs unlædan         eaðost mihte 
wel gewealdan         sloh ða wundenlocc 
þone feondsceaðan         fagum mece 
heteþoncolne         þæt heo healfne forcearf 
þone sweoran him         þæt he on swiman læg 
druncen ond dolhwund         næs ða dead þa gyt 
ealles orsawle         sloh ða eornoste 
ides ellenrof         oðre siðe 
þone hæðenan hund         þæt him þæt heafod wand 
forð on ða flore         læg se fula leap 
gesne beæftan         gæst ellor hwearf 
under neowelne næs         ond ðær genyðerad wæs 
susle gesæled         syððan æfre 
wyrmum bewunden         witum gebunden 
hearde gehæfted         in hellebryne 
æfter hinsiðe         ne ðearf he hopian no 
þystrum forðylmed         þæt he ðonan mote 
of ðam wyrmsele         ac ðær wunian sceal 
awa to aldre         butan ende forð 
in ðam heolstran ham         hyhtwynna leas 
hæfde ða gefohten         foremærne blæd 
iudith æt guðe         swa hyre god uðe 
swegles ealdor         þe hyre sigores onleah 
þa seo snotere mægð         snude gebrohte 
þæs herewæðan         heafod swa blodig 
on ðam fætelse         þe hyre foregenga 
blachleor ides         hyra begea nest 
ðeawum geðungen         þyder on lædde 
ond hit þa swa heolfrig         hyre on hond ageaf 
higeðoncolre         ham to berenne 
iudith gingran sinre         eodon ða gegnum þanonne 
þa idesa ba         ellenþriste 
oðþæt hie becomon         collenferhðe 
eadhreðige mægð         ut of ðam herige 
þæt hie sweotollice         geseon mihten 
þære wlitegan byrig         weallas blican 
bethuliam         hie ða beahhrodene 
feðelaste         forð onettan 
oð hie glædmode         gegan hæfdon 
to ðam wealgate         wiggend sæton 
weras wæccende         wearde heoldon 
in ðam fæstenne         swa ðam folce ær 
geomormodum         iudith bebead 
searoðoncol mægð         þa heo on sið gewat 
ides ellenrof         wæs ða eft cumen 
leof to leodum         ond ða lungre het 
gleawhydig wif         gumena sumne 
of ðære ginnan byrig         hyre togeanes gan 
ond hi ofostlice         in forlæton 
þurh ðæs wealles geat         ond þæt word acwæð 
to ðam sigefolce         ic eow secgan mæg 
þoncwyrðe þing         þæt ge ne þyrfen leng 
murnan on mode         eow ys metod bliðe 
cyninga wuldor         þæt gecyðed wearð 
geond woruld wide         þæt eow ys wuldorblæd 
torhtlic toweard         ond tir gifeðe 
þara læðða         þe ge lange drugon 
þa wurdon bliðe         burhsittende 
syððan hi gehyrdon         hu seo halige spræc 
ofer heanne weall         here wæs on lustum 
wið þæs fæstengeates         folc onette 
weras wif somod         wornum ond heapum 
ðreatum ond ðrymmum         þrungon ond urnon 
ongean ða þeodnes mægð         þusendmælum 
ealde ge geonge         æghwylcum wearð 
men on ðære medobyrig         mod areted 
syððan hie ongeaton         þæt wæs iudith cumen 
eft to eðle         ond ða ofostlice 
hie mid eaðmedum         in forleton 
þa seo gleawe het         golde gefrætewod 
hyre ðinenne         þancolmode 
þæs herewæðan         heafod onwriðan 
ond hyt to behðe         blodig ætywan 
þam burhleodum         hu hyre æt beaduwe gespeow 
spræc ða seo æðele         to eallum þam folce 
her ge magon sweotole         sigerofe hæleð 
leoda ræswan         on ðæs laðestan 
hæðenes heaðorinces         heafod starian 
holofernus         unlyfigendes 
þe us monna mæst         morðra gefremede 
sarra sorga         ond þæt swyðor gyt 
ycan wolde         ac him ne uðe god 
lengran lifes         þæt he mid læððum us 
eglan moste         ic him ealdor oðþrong 
þurh godes fultum         nu ic gumena gehwæne 
þyssa burgleoda         biddan wylle 
randwiggendra         þæt ge recene eow 
fysan to gefeohte         syððan frymða god 
arfæst cyning         eastan sende 
leohtne leoman         berað linde forð 
bord for breostum         ond byrnhomas 
scire helmas         in sceaðena gemong 
fyllan folctogan         fagum sweordum 
fæge frumgaras         fynd syndon eowere 
gedemed to deaðe         ond ge dom agon 
tir æt tohtan         swa eow getacnod hafað 
mihtig dryhten         þurh mine hand 
þa wearð snelra werod         snude gegearewod 
cenra to campe         stopon cynerofe 
secgas ond gesiðas         bæron sigeþufas 
foron to gefeohte         forð on gerihte 
hæleð under helmum         of ðære haligan byrig 
on ðæt dægred sylf         dynedan scildas 
hlude hlummon         þæs se hlanca gefeah 
wulf in walde         ond se wanna hrefn 
wælgifre fugel         wistan begen 
þæt him ða þeodguman         þohton tilian 
fylle on fægum         ac him fleah on last 
earn ætes georn         urigfeðera 
salowigpada         sang hildeleoð 
hyrnednebba         stopon heaðorincas 
beornas to beadowe         bordum beðeahte 
hwealfum lindum         þa ðe hwile ær 
elðeodigra         edwit þoledon 
hæðenra hosp         him þæt hearde wearð 
æt ðam æscplegan         eallum forgolden 
assyrium         syððan ebreas 
under guðfanum         gegan hæfdon 
to ðam fyrdwicum         hie ða fromlice 
leton forð fleogan         flana scuras 
hildenædran         of hornbogan 
strælas stedehearde         styrmdon hlude 
grame guðfrecan         garas sendon 
in heardra gemang         hæleð wæron yrre 
landbuende         laðum cynne 
stopon styrnmode         stercedferhðe 
wrehton unsofte         ealdgeniðlan 
medowerige         mundum brugdon 
scealcas of sceaðum         scirmæled swyrd 
ecgum gecoste         slogon eornoste 
assiria         oretmæcgas 
niðhycgende         nanne ne sparedon 
þæs herefolces         heanne ne ricne 
cwicera manna         þe hie ofercuman mihton 
swa ða magoþegnas         on ða morgentid 
ehton elðeoda         ealle þrage 
oðþæt ongeaton         ða ðe grame wæron 
ðæs herefolces         heafodweardas 
þæt him swyrdgeswing         swiðlic eowdon 
weras ebrisce         hie wordum þæt 
þam yldestan         ealdorþegnum 
cyðan eodon         wrehton cumbolwigan 
ond him forhtlice         færspel bodedon 
medowerigum         morgencollan 
atolne ecgplegan         þa ic ædre gefrægn 
slegefæge hæleð         slæpe tobredon 
ond wið þæs bealofullan         burgeteldes 
werigferhðe         hwearfum þringan 
holofernus         hogedon aninga 
hyra hlaforde         hilde bodian 
ærðon ðe him se egesa         on ufan sæte 
mægen ebrea         mynton ealle 
þæt se beorna brego         ond seo beorhte mægð 
in ðam wlitegan træfe         wæron ætsomne 
iudith seo æðele         ond se galmoda 
egesfull ond afor         næs ðeah eorla nan 
þe ðone wiggend         aweccan dorste 
oððe gecunnian         hu ðone cumbolwigan 
wið ða halgan mægð         hæfde geworden 
metodes meowlan         mægen nealæhte 
folc ebrea         fuhton þearle 
heardum heoruwæpnum         hæfte guldon 
hyra fyrngeflitu         fagum swyrdum 
ealde æfðoncan         assyria wearð 
on ðam dægeweorce         dom geswiðrod 
bælc forbiged         beornas stodon 
ymbe hyra þeodnes træf         þearle gebylde 
sweorcendferhðe         hi ða somod ealle 
ongunnon cohhetan         cirman hlude 
ond gristbitian         gode orfeorme 
mid toðon torn þoligende         þa wæs hyra tires æt ende 
eades ond ellendæda         hogedon þa eorlas aweccan 
hyra winedryhten         him wiht ne speow 
þa wearð sið ond late         sum to ðam arod 
þara beadorinca         þæt he in þæt burgeteld 
niðheard neðde         swa hyne nyd fordraf 
funde ða on bedde         blacne licgan 
his goldgifan         gæstes gesne 
lifes belidenne         he þa lungre gefeoll 
freorig to foldan         ongan his feax teran 
hreoh on mode         ond his hrægl somod 
ond þæt word acwæð         to ðam wiggendum 
þe ðær unrote         ute wæron 
her ys geswutelod         ure sylfra forwyrd 
toweard getacnod         þæt þære tide ys 
mid niðum neah geðrungen         þe we sculon nyde losian 
somod æt sæcce forweorðan         her lið sweorde geheawen 
beheafdod healdend ure         hi ða hreowigmode 
wurpon hyra wæpen of dune         gewitan him werigferhðe 
on fleam sceacan         him mon feaht on last 
mægeneacen folc         oð se mæsta dæl 
þæs heriges læg         hilde gesæged 
on ðam sigewonge         sweordum geheawen 
wulfum to willan         ond eac wælgifrum 
fuglum to frofre         flugon ða ðe lyfdon 
laðra lindwerod         him on laste for 
sweot ebrea         sigore geweorðod 
dome gedyrsod         him feng dryhten god 
fægre on fultum         frea ælmihtig 
hi ða fromlice         fagum swyrdum 
hæleð higerofe         herpað worhton 
þurh laðra gemong         linde heowon 
scildburh scæron         sceotend wæron 
guðe gegremede         guman ebrisce 
þegnas on ða tid         þearle gelyste 
gargewinnes         þær on greot gefeoll 
se hyhsta dæl         heafodgerimes 
assiria         ealdorduguðe 
laðan cynnes         lythwon becom 
cwicera to cyððe         cirdon cynerofe 
wiggend on wiðertrod         wælscel on innan 
reocende hræw         rum wæs to nimanne 
londbuendum         on ðam laðestan 
hyra ealdfeondum         unlyfigendum 
heolfrig herereaf         hyrsta scyne 
bord ond bradswyrd         brune helmas 
dyre madmas         hæfdon domlice 
on ðam folcstede         fynd oferwunnen 
eðelweardas         ealdhettende 
swyrdum aswefede         hie on swaðe reston 
þa ðe him to life         laðost wæron 
cwicera cynna         þa seo cneoris eall 
mægða mærost         anes monðes fyrst 
wlanc wundenlocc         wagon ond læddon 
to ðære beorhtan byrig         bethuliam 
helmas ond hupseax         hare byrnan 
guðsceorp gumena         golde gefrætewod 
mærra madma         þonne mon ænig 
asecgan mæge         searoþoncelra 
eal þæt ða ðeodguman         þrymme geeodon 
cene under cumblum         on compwige 
þurh iudithe         gleawe lare 
mægð modigre         hi to mede hyre 
of ðam siðfate         sylfre brohton 
eorlas æscrofe         holofernes 
sweord ond swatigne helm         swylce eac side byrnan 
gerenode readum golde         ond eal þæt se rinca baldor 
swiðmod sinces ahte         oððe sundoryrfes 
beaga ond beorhtra maðma         hi þæt þære beorhtan idese 
ageafon gearoþoncolre         ealles ðæs iudith sægde 
wuldor weroda dryhtne         þe hyre weorðmynde geaf 
mærðe on moldan rice         swylce eac mede on heofonum 
sigorlean in swegles wuldre         þæs þe heo ahte soðne geleafan 
to ðam ælmihtigan         huru æt þam ende ne tweode 
þæs leanes þe heo lange gyrnde         ðæs sy ðam leofan drihtne 
wuldor to widan aldre         þe gesceop wind ond lyfte 
roderas ond rume grundas         swylce eac reðe streamas 
ond swegles dreamas         ðurh his sylfes miltse 

sume siðe byð manslege god swa hit wæs þa þa dauid sloh goliam judith holofernem
